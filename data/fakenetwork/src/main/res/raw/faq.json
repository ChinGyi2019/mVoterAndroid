[
  {
    "id": "1",
    "type": "faq",
    "attributes": {
      "category": "voter_list",
      "question": "မဲဆန္ဒရှင်စာရင်းမှာ မိမိအမည် ပါ၊ မပါ ဘာကြောင့် စစ်ဆေးဖို့ လိုပါသလဲ။",
      "answer": "<p>၂၀၂၀ပြည့်နှစ် အထွေထွေရွေးကောက်ပွဲမှာ မဲပေးနိုင်ဖို့ဆိုရင် မိမိအမည်က မဲဆန္ဒရှင်စာရင်းမှာ ပါဝင်ရပါမယ်။ မဲဆန္ဒရှင်စာရင်း ကပ်ထားကြေညာချိန်မှာ မိမိအမည် ပါ၊ မပါနှင့် မဲစာရင်း အချက်အလက်များ မှန်မှန်ကန်ကန် ဖော်ပြထားခြင်း ရှိ၊ မရှိကို သေချာစွာ စစ်ဆေးရပါမယ်။</p>",
      "source": null,
      "law_source": null,
      "article_source": null
    }
  },
  {
    "id": "2",
    "type": "faq",
    "attributes": {
      "category": "voter_list",
      "question": "၂၀၂၀ပြည့်နှစ် အထွေထွေရွေးကောက်ပွဲအတွက် မဲဆန္ဒရှင်ဦးရေ မည်မျှရှိပါသလဲ။",
      "answer": "<p>မဲဆန္ဒရှင်စာရင်း ပြင်ဆင်ဖြည့်စွက်ပြီး ဒုတိယအကြိမ် ကပ်ထားကြေညာချိန်တွင် မဲဆန္ဒရှင်ဦးရေ မည်မျှရှိသည်ကို သိရှိနိုင်ပါမည်။ ၂၀၁၅ပြည့်နှစ် အထွေထွေရွေးကောက်ပွဲတွင် မဲဆန္ဒရှင်ဦးရေ (၃၄.၃) သန်းခန့် ရှိပါသည်။</p>",
      "source": null,
      "law_source": null,
      "article_source": null
    }
  },
  {
    "id": "3",
    "type": "faq",
    "attributes": {
      "category": "voter_list",
      "question": "မည်သူ့ကို ဆန္ဒမဲပေးပိုင်ခွင့်ရှိသူဟု သတ်မှတ်ပါသလဲ။",
      "answer": "<p>ရွေးကောက်ပွဲ စတင်ကျင်းပသည့်နေ့တွင် အသက် ၁၈ နှစ်ပြည့်ပြီးဖြစ်သော နိုင်ငံသား၊ ဧည့်နိုင်ငံသား၊ နိုင်ငံသားပြုခွင့်ရသူ၊ သက်ဆိုင်ရာ မဲဆန္ဒနယ်ရှိ မဲဆန္ဒရှင်စာရင်းတွင် အမည်စာရင်း ပါဝင်ဖော်ပြထားသူများ။</p>",
      "source": "မဲဆန္ဒရှင်စာရင်းတွင် အမည်စာရင်း ပါဝင်ဖော်ပြထားသူများ။</p>",
      "law_source": "",
      "article_source": ""
    }
  },
  {
    "id": "4",
    "type": "faq",
    "attributes": {
      "category": "voter_list",
      "question": "မည်သူ့ကို ဆန္ဒမဲပေးပိုင်ခွင့်မရှိသူဟု သတ်မှတ်ပါသလဲ။",
      "answer": "<p>အောက်ဖော်ပြပါ ပုဂ္ဂိုလ်များသည် ဆန္ဒမဲပေးပိုင်ခွင့်မရှိသူများ ဖြစ်ပါသည်။</p>\n<p style=\"margin-left: 20px;\">&bull; သာသနာ့ဝန်ထမ်း<br>&bull; ထောင်ဒဏ်ကျခံနေရသူ<br>&bull; စိတ်ပေါ့သွပ်နေသည်ဟု သက်ဆိုင်ရာဥပဒေက ပြဋ္ဌာန်းထားသည့်အတိုင်း သတ်မှတ်ခြင်းခံရသူ<br>&bull; လူမွဲအဖြစ် ဆုံးဖြတ်ကြေညာခံထားရခြင်းမှ လွတ်မြောက်ခွင့်မရသေးသူ<br>&bull; ရွေးကောက်တင်မြှောက်ခြင်းဆိုင်ရာ ဥပဒေအရ တားမြစ်ခြင်းခံရသူ<br>&bull; နိုင်ငံခြားသား သို့မဟုတ် နိုင်ငံခြားသားအဖြစ် ခံယူထားသူ</p>",
      "source": null,
      "law_source": null,
      "article_source": null
    }
  },
  {
    "id": "5",
    "type": "faq",
    "attributes": {
      "category": "voter_list",
      "question": "မဲဆန္ဒရှင်တစ်ဦးက မဲစာရင်းကို မည်ကဲ့သို့ စစ်ဆေးရပါမလဲ။",
      "answer": "<p>မဲဆန္ဒရှင်စာရင်းကို နည်းလမ်း(၂)သွယ်ဖြင့် စစ်ဆေးနိုင်ပါတယ်။</p>\n<p style=\"margin-left: 20px;\">&bull; ကိုယ်တိုင်သွားရောက်စစ်ဆေးခြင်း - သက်ဆိုင်ရာ ရပ်ကွက်/ ကျေးရွာအုပ်စု ကော်မရှင် အဖွဲ့ခွဲရုံးများ၊ သို့မဟုတ် မဲဆန္ဒရှင်များမှ လွယ်လင့်တကူ ကြည့်ရှုနိုင်မည့် အများပြည်သူနေရာများ၊ မဲဆန္ဒရှင်စာရင်း မည်သည့်နေရာတွင် ကပ်ထားကြေညာသည်ကို ရပ်ကွက်/ ကျေးရွာအုပ်စု ကော်မရှင် အဖွဲ့ခွဲသို့ မေးမြန်းစုံစမ်းနိုင်ပါသည်။<br>&bull; အွန်လိုင်းမှတဆင့် ကြည့်ရှုစစ်ဆေးခြင်း - ပြည်ထောင်စုရွေးကောက်ပွဲကော်မရှင် အင်တာနက်စာမျက်နှာ <a href=\"https://findyourpollingstation.uec.gov.mm\">https://findyourpollingstation.uec.gov.mm</a> တွင် ကြည့်ရှုစစ်ဆေးနိုင်ပါသည်။</p>",
      "source": null,
      "law_source": null,
      "article_source": null
    }
  },
  {
    "id": "6",
    "type": "faq",
    "attributes": {
      "category": "voter_list",
      "question": "မည်သည့်အချိန်တွင် မဲဆန္ဒရှင်စာရင်း ကြည့်ရှုစစ်ဆေးနိုင်ပါမလဲ။",
      "answer": "<p>မဲဆန္ဒရှင်စာရင်းများ ကပ်ထားကြေညာသည့်ကာလတွင် သွားရောက် ကြည့်ရှုစစ်ဆေးနိုင်ပါတယ်။ ကပ်ထားကြေညာမည့်ကာလ၊ နေ့ရက်အချိန်များကိုတော့ ပြည်ထောင်စုရွေးကောက်ပွဲကော်မရှင်မှ အများပြည်သူအသိပေးကြေညာချက်များနှင့် မဲဆန္ဒရှင်အသိပညာပေးလုပ်ငန်းများမှ တစ်ဆင့် အသိပေးကြေညာမည်ဖြစ်ပါသည်။ မဲဆန္ဒရှင်များမှ မိမိ၏အမည်စာရင်းများ ကောင်းစွာကြည့်ရှုစစ်ဆေးနိုင်ရန် မဲဆန္ဒရှင်စာရင်းကို နှစ်ကြိမ်တိတိ ကြေညာပါမည်။</p>",
      "source": null,
      "law_source": null,
      "article_source": null
    }
  },
  {
    "id": "7",
    "type": "faq",
    "attributes": {
      "category": "voter_list",
      "question": "မဲဆန္ဒရှင်တစ်ဦးအနေဖြင့် မဲစာရင်းသွားရောက်ကြည့်ရှုတဲ့အခါ ကိုဗစ်-၁၉ရောဂါကူးစက်ပြန့်ပွားမှုမှ ကာကွယ်နိုင်ရန် မည်သို့လိုက်နာဆောင်ရွက်သင့်ပါသလဲ။",
      "answer": "<p>&bull; မဲဆန္ဒရှင်စာရင်း ကပ်ထားသည့်နေရာသို့ မဲစာရင်းကြည့်ရှုစစ်ဆေးရာတွင် အခြားသူများနှင့် လုံလောက်သော အကွာအဝေးမှ တန်းစီစောင့်ဆိုင်းကြည့်ရှုရန်။<br>&bull; မဲဆန္ဒရှင်စာရင်း ကပ်ထားသည့်နေရာသို့ သွားရောက်ကြည့်ရှုနေစဉ် ပါးစပ်နှာခေါင်းစည်း (Mask)ဝတ်ဆင်ရန်။<br>&bull; မဲစာရင်းကြည့်ရှုစစ်ဆေးနေစဉ် အခြားသူများနှင့် နီးကပ်စွာထိတွေ့ခြင်းမှ ရှောင်ကြဉ်ရန်။<br>&bull; မဲစာရင်းဘုတ်ပြား၊ စာရွက်များကို ကိုင်တွယ်ထိတွေ့မိပါက လက်ကို လက်သန့်စင်ဆေးရည် (သို့မဟုတ်) ရေနှင့်ဆပ်ပြာ အသုံးပြု၍ ဆေးကြောရန်။<br>&bull; မဲဆန္ဒရှင်စာရင်းကြည့်ရှုစစ်ဆေးနေစဉ် နှာချေခြင်း (သို့မဟုတ်) ချောင်းဆိုးမိပါက ပါးစပ်နှင့် နှာခေါင်းကို တံတောင်စစ်ဖြင့် ဖုံးအုပ်ထားရန်။<br> &bull; ကိုယ်အပူချိန်မြင့်တက်နေခြင်း (သို့မဟုတ်) နေထိုင်မကောင်းဖြစ်နေပါက လူကိုယ်တိုင် မဲစာရင်းသွားရောက်စစ်ဆေးခြင်းမပြုရန်။</p>",
      "source": "",
      "law_source": "",
      "article_source": ""
    }
  },
  {
    "id": "8",
    "type": "faq",
    "attributes": {
      "category": "voter_list",
      "question": "မသန်စွမ်းသောသူများ မဲဆန္ဒရှင်စာရင်းကို မည်ကဲ့သို့ ကြည့်ရှုစစ်ဆေးနိုင်ပါသနည်း။",
      "answer": "<p>မသန်စွမ်းသောသူများမှ တန်းတူညီမျှစွာ လွယ်လင့်တကူ ကြည့်ရှုစစ်ဆေးနိုင်သော နေရာတွင် မဲဆန္ဒရှင်စာရင်းများကို ကပ်ထားကြေညာပါမည်။ လိုအပ်ပါက ရပ်ကွက်/ကျေးရွာအုပ်စု ရွေးကောက်ပွဲကော်မရှင် အဖွဲ့ခွဲရုံးမှလည်း ကူညီမှာဖြစ်ပါတယ်။</p>",
      "source": null,
      "law_source": null,
      "article_source": null
    }
  },
  {
    "id": "9",
    "type": "faq",
    "attributes": {
      "category": "voter_list",
      "question": "မဲဆန္ဒရှင်စာရင်းထဲမှာ မည်သည့်အချက်အလက်တွေ ပါဝင်ပါသလဲ။",
      "answer": "<p>မဲဆန္ဒရှင် အမည်၊ ကျား/မ၊ မွေးသက္ကရာဇ်၊ နိုင်ငံသားစိစစ်ရေးကတ်ပြားအမှတ်၊ အဘအမည်၊ အမိအမည်နှင့် နေရပ်လိပ်စာတို့ ပါဝင်မှာ ဖြစ်ပါတယ်။</p>",
      "source": null,
      "law_source": null,
      "article_source": null
    }
  },
  {
    "id": "10",
    "type": "faq",
    "attributes": {
      "category": "voter_list",
      "question": "မဲဆန္ဒရှင်တစ်ဦးက မဲဆန္ဒရှင်စာရင်းထဲမှာ ဘာကိုကြည့်ရှုစစ်ဆေးရမှာပါလဲ။",
      "answer": "<p>မဲဆန္ဒရှင်စာရင်းများကို ကြော်ငြာသင်ပုန်း (သို့မဟုတ်) အများမြင်သာထင်သာရှိသည့်နံရံ စသည်တို့တွင် ကပ်ထားကြေညာမည်ဖြစ်ပြီး မဲဆန္ဒရှင်တစ်ဦးအနေဖြင့်</p>\n<p style=\"margin-left: 20px;\"><br>&bull; မိမိအမည် (သို့မဟုတ်) မိသားစုဝင်များ၏ အမည်စာရင်းပါ/မပါ<br>&bull; မဲဆန္ဒရှင်စာရင်းပါ အချက်အလက်များမှန်ကန်မှု ရှိ/မရှိ<br> &bull; မဲစာရင်းတွင် မပါဝင်သင့်သူ (ကွယ်လွန်သူ၊ မဲပေးပိုင်ခွင့်မရှိသူ) တစ်ဦးဦးပါရှိနေခြင်း စသည့်အချက်တို့ကို ကြည့်ရှုစစ်ဆေးရပါမည်။</p>",
      "source": null,
      "law_source": null,
      "article_source": null
    }
  },
  {
    "id": "11",
    "type": "faq",
    "attributes": {
      "category": "voter_list",
      "question": "ပုံစံဖြည့်သွင်းရာတွင် အကူအညီတောင်းခံနိုင်ပါသလား။",
      "answer": "<p>ပုံစံဖြည့်သွင်းရာတွင် မဲဆန္ဒရှင်တစ်ဦးသည် ရပ်ကွက်/ကျေးရွာအုပ်စုရွေးကောက်ပွဲကော်မရှင်အဖွဲ့ခွဲမှ တာဝန်ရှိသူများကို သော်လည်းကောင်း၊ အရပ်ဘက်လူမှုအဖွဲ့အစည်းများမှ ကိုယ်စားလှယ်များကို သော်လည်းကောင်း လိုအပ်သည့် အကူညီတောင်းခံနိုင်ပါသည်။</p>",
      "source": null,
      "law_source": null,
      "article_source": null
    }
  },
  {
    "id": "12",
    "type": "faq",
    "attributes": {
      "category": "voter_list",
      "question": "မဲဆန္ဒရှင်တစ်ဦးသည် ရွေးကောက်ပွဲကျင်းပသည့်နေ့တွင် လာရောက်အမည်စာရင်းသွင်းနိုင်ပါသလား။",
      "answer": "<p>မရနိုင်ပါ။ မဲဆန္ဒရှင်စာရင်းများကို ရွေးကောက်ပွဲကျင်းပသည့်နေ့တွင် ပြင်ဆင်ခြင်း မပြုနိုင်တော့ပါ။</p>",
      "source": null,
      "law_source": null,
      "article_source": null
    }
  },
  {
    "id": "13",
    "type": "faq",
    "attributes": {
      "category": "voter_list",
      "question": "မြန်မာနိုင်ငံပြင်ပရောက်ရှိနေသော မဲဆန္ဒရှင်များအနေဖြင့် ရွေးကောက်ပွဲမှာ မဲပေးနိုင်ပါသလား။",
      "answer": "<p>အောက်ဖော်ပြပါ မဲဆန္ဒရှင်များအနေဖြင့် မြန်မာနိုင်ငံပြင်ပသို့ ရောက်ရှိနေသော်လည်း မဲပေးနိုင်ပါတယ်။</p>\r\n<p style=\"padding-left: 30px;\"><br /> &bull; ပြည်ထောင်စုသမ္မတမြန်မာနိုင်ငံတော်၏ သံအဖွဲ့ဝင်များ၊ သံရုံးအဖွဲ့ဝင်များနှင့် အိမ်ထောင်စုဝင်များ<br /> &bull; အစိုးရ၏တာဝန်ဖြင့် နိုင်ငံပြင်ပရောက်ရှိနေသော အစိုးရကိုယ်စားလှယ်တော်များ<br /> &bull; အစိုးရ၏တာဝန်ဖြင့် နိုင်ငံပြင်ပရောက်ရှိနေသော နိုင်ငံ့ဝန်ထမ်းများ<br /> &bull; နိုင်ငံတကာအဖွဲ့အစည်းများ၊ အခြားအစိုးရဌာနများတွင် တာဝန်ထမ်းဆောင်နေသူများ၊ အစိုးရ၏ ခွင့်ပြုချက်ဖြင့် စီးပွားရေးလုပ်ငန်းလုပ်ကိုင်နေသူများ။<br /> &bull; နိုင်ငံခြားပညာသင်ပုဂ္ဂိုလ်များ၊ အစိုးရခွင့်ပြုချက်ဖြင့် နိုင်ငံပြင်ပရောက်ရှိနေသည့် ပုဂ္ဂိုလ်များနှင့် ၎င်းတို့အားမှီခိုသောမိသားစုဝင်များ။</p>",
      "source": "",
      "law_source": "",
      "article_source": ""
    }
  },
  {
    "id": "14",
    "type": "faq",
    "attributes": {
      "category": "voter_list",
      "question": "မဲဆန္ဒရှင်တစ်ဦးသည် ယာယီနေရပ်လိပ်စာဖြင့် ဆန္ဒမဲပေးရန် တောင်းဆိုနိုင်ပါသလား။",
      "answer": "<p>အကယ်၍ မဲဆန္ဒရှင်တစ်ဦးသည် မိမိ၏အမြဲတမ်းနေထိုင်ခဲ့တဲ့ဒေသမှ အခြားနေရပ်ဒေသတစ်ခုတွင် ရက်ပေါင်း (၉၀) ထက်ပို၍နေထိုင်ပြီး မဲပေးရန် မိမိအမြဲတမ်းနေရပ်သို့ မပြန်နိုင်ခဲ့ပါက ယခုရောက်ရှိနေသော ယာယီနေရပ်လိပ်စာဖြင့် မဲပေးရန် တောင်းဆိုနိုင်ပါသည်။ မဲဆန္ဒရှင်အနေဖြင့်</p>\n<p style=\"padding-left: 30px;\"><br /> &bull; ပုံစံ (၃-က) တောင်းခံလွှာကို ဖြည့်စွက်ရန်။<br /> &bull; ရပ်ကွက်/ကျေးရွာအုပ်စု ရွေးကောက်ပွဲကော်မရှင်အဖွဲ့ခွဲထံ သွားရောက်တင်ပြလျှောက်ထားရန်။<br /> &bull; ရွေးကောက်ပွဲနေ့မတိုင်မီ ရက်ပေါင်း (၃၀) ထက်နောက်မကျစေဘဲ လျှောက်ထားရန်။<br /> &bull; ဝန်ထမ်းဖြစ်ပါက သက်ဆိုင်ရာနယ်မြေရှိ လုပ်ငန်းတာဝန်ခံ၏ ထောက်ခံချက်၊ အလုပ်သမားဖြစ်ပါက သက်ဆိုင်ရာလုပ်ငန်းရှင် (သို့မဟုတ်) လုပ်ငန်းရှင်ကိုယ်စားလှယ်၏ ထောက်ခံချက်၊ အခြားပုဂ္ဂိုလ်ဖြစ်ပါက ကိုယ်တိုင်ခံဝန်ချက် &zwnj;ဖော်ပြ၍ ရပ်ကွက်/ကျေးရွာအုပ်စု အုပ်ချုပ်ရေးမှူးမှ အဆိုပါ အရပ်ဒေသတွင် ရက်ပေါင်း(၉၀)နေထိုင်ကြောင်း ထပ်ဆင့် ထောက်ခံချက်တို့အား ပူးတွဲတင်ပြရန်။<br />ဤတောင်းဆိုလွှာသည် ယခုကျင်းပမည့်ရွေးကောက်ပွဲအတွက်သာ အကျုံးဝင်မည်ဖြစ်ပြီး နောက်ပိုင်းတွင် မိမိအမြဲတမ်းနေရပ်တွင်သာ မဲစာရင်းပြန်လည်ရေးသွင်းမည်ဖြစ်ပါသည်။</p>",
      "source": null,
      "law_source": null,
      "article_source": null
    }
  },
  {
    "id": "15",
    "type": "faq",
    "attributes": {
      "category": "voter_list",
      "question": "တက္ကသိုလ်တက်ရောက်နေသော ကျောင်းသား၊သူများ၊ ဆေးရုံတက်ရောက်နေသူများ (သို့မဟုတ်)၊ အချုပ်ကျခံနေရသူများ ဆန္ဒမဲပေးပိုင်ခွင့် ရှိပါသလား။",
      "answer": "<p>တက္ကသိုလ်ကျောင်းသား/သူများနှင့် ဆေးရုံတက်နေသောသူများအနေဖြင့် မဲပေးနိုင်ပါသည်။ သက်ဆိုင်ရာဌာနအကြီးအမှူးမှ အဆိုပါမဲဆန္ဒရှင်များကို ပုံစံ(၁၅)ကို ဖြည့်စွက်စေပြီး ကြိုတင်ဆန္ဒမဲပေးနိုင်ရန် ဆောင်ရွက်ပေးရပါမည်။<br />သို့သော် ဥပဒေအရ အချုပ်ကျခံရသူများသာလျှင် မဲပေးပိုင်ခွင့်ရှိပြီး ပြစ်ဒဏ်အမိန့်ကျခံပြီး အကျဉ်းထောင်တွင် ကျခံနေသောသူများအနေဖြင့် မဲပေးပိုင်ခွင့်မရှိပါ။</p>",
      "source": null,
      "law_source": null,
      "article_source": null
    }
  },
  {
    "id": "16",
    "type": "faq",
    "attributes": {
      "category": "voter_list",
      "question": "မိမိအမြဲတမ်းနေထိုင်ရာဒေသမှာ အခြားရပ်ကွက်/ကျေးရွာတစ်ခုသို့ ရွေးကောက်ပွဲမကျင်းပမီနှင့် မဲစာရင်းများကပ်ထားကြေညာပြီးနောက်ပိုင်း ပြောင်းရွှေ့သွားပါက အခြားမဲဆန္ဒနယ်ရှိ မဲဆန္ဒရှင်စာရင်းထဲ ပါဝင်ရန် မည်ကဲ့သို့ လုပ်ဆောင်ရပါမလဲ။",
      "answer": "<p>မဲဆန္ဒနယ်တစ်နယ်၏ မဲဆန္ဒရှင်စာရင်းမှ အခြားမဲဆန္ဒနယ်တစ်နယ်၏ မဲဆန္ဒရှင်စာရင်းသို့ မိမိ၏ အမည်စာရင်း ပြောင်းရွှေ့လိုပါက မူလနေထိုင်ရာဒေသ ရပ်ကွက်/ကျေးရွာအုပ်စုရွေးကောက်ပွဲကော်မရှင်အဖွဲ့ခွဲထံ ပုံစံ (၄-က)တောင်းဆိုလွှာ တင်သွင်းရပါမယ်။ ယင်းတင်ပြချက်အတိုင်း မှန်ကန်ကြောင်းတွေ့ရှိပြီး ခွင့်ပြုပါက အထောက်အထားပုံစံ (၄-ခ)ကို ရပ်ကွက်၊ ကျေးရွာအုပ်စုကော်မရှင်က ထုတ်ပေးပါမယ်။ ထို့နောက် ပုံစံ(၄-ခ)နှင့်ပူးတွဲပြီး တောင်းဆိုလွှာပုံစံ (၃)ကို သင်၏ ပြောင်းရွှေ့နေထိုင်ရာ ရပ်ကွက်/ကျေးရွာရွေးကောက်ပွဲကော်မရှင်အဖွဲ့ခွဲသို့ တင်သွင်းပါက မဲစာရင်း၌ ထည့်သွင်းပေးပါမည်။</p>",
      "source": null,
      "law_source": null,
      "article_source": null
    }
  },
  {
    "id": "17",
    "type": "faq",
    "attributes": {
      "category": "voter_list",
      "question": "ကျွန်တော့်အမည် မဲစာရင်းထဲ မပါပါဘူး။ ပုံစံ (၃) တောင်းဆိုလွှာ တင်သွင်းဖို့အတွက် သက်သေခံကတ်ပြားလည်း မရှိပါဘူး။ ဘယ်လိုဆက်လုပ်ရပါမလဲ။",
      "answer": "<p>ရပ်ကွက်/ကျေးရွာအုပ်စုအုပ်ချုပ်ရေးရုံး (သို့မဟုတ်) ကျေးရွာဖွံ့ဖြိုးရေးအထောက်အကူပြုကော်မတီ (ထောက်ပြု)မှ နိုင်ငံသားမိဘနှစ်ပါးမှ မွေးဖွားကြောင်း၊ သက်ဆိုင်ရာ ရပ်ကွက်/ကျေးရွာအုပ်စုတွင် နေထိုင်ကြောင်းစသည့် ထောက်ခံချက်များရယူ၍ ပုံစံ(၃)နှင့်အတူ ပေးသွင်းနိုင်ပါသည်။</p>",
      "source": null,
      "law_source": null,
      "article_source": null
    }
  },
  {
    "id": "18",
    "type": "faq",
    "attributes": {
      "category": "voter_list",
      "question": "ကျွန်တော့်အမည်သည် မဲဆန္ဒနယ်တစ်နယ်ထက်ပိုသော မဲဆန္ဒနယ်များ၏ မဲဆန္ဒရှင်စာရင်းများတွင် ပါရှိနေပါတယ်။ ဘယ်လိုဆက်လုပ်ရပါမလဲ။",
      "answer": "<p>သင်၏အမည်သည် မဲဆန္ဒနယ်တစ်ခုအတွင်းသာ ပါဝင်ရမှာ ဖြစ်ပါတယ်။ (ဥပမာ မိမိအိမ်ထောင်စုဇယားတွင် ထည့်သွင်းထားသည့် မြို့နယ်)။ အကယ်၍ အခြားမဲဆန္ဒနယ်တစ်နယ်တွင်လည်း အမည်စာရင်း ပါရှိနေပါက ပယ်ဖျက်ရပါမယ်။ အကယ်၍ အိမ်ထောင်စုစာရင်းသည် မတူညီသော မဲဆန္ဒနယ်နှစ်ခုလုံးတွင် ပါရှိနေပါက မိမိမဲပေးလိုသည့် မဲဆန္ဒနယ်တစ်ခုကိုသာ ရွေးချယ်မဲပေးရပါမယ်။ မဲဆန္ဒရှင်စာရင်းမှ မိမိအမည်ပယ်ဖျက်ဖို့ ပုံစံ(၄-က)ဖြင့် အထက်ပါလမ်းညွှန်ချက်အတိုင်း လုပ်ဆောင်ရပါမယ်။</p>",
      "source": null,
      "law_source": null,
      "article_source": null
    }
  }
]